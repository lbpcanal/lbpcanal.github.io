---
title: இன்று மாலை (05/05/2023) கீழ்பவானி வடி நிலக்கோட்டசெயற்பொறியாளர் திரு கண்ணன் அவர்களுடன் நடைபெற்ற பேச்சு வார்த்தை குறித்து ........
tags:
  - '2023'
published: true
tagline: "\n"
gallery:
  - url: /assets/img/posts/2023/05/01/workstarrt/05/meetingwithengineer/img1.jpg
    image_path: /assets/img/posts/2023/05/01/workstarrt/05/meetingwithengineer/img1.jpg
  - url: /assets/img/posts/2023/05/01/workstarrt/05/meetingwithengineer/img2.jpg
    image_path: /assets/img/posts/2023/05/01/workstarrt/05/meetingwithengineer/img2.jpg
  - url: /assets/img/posts/2023/05/01/workstarrt/05/meetingwithengineer/img3.jpg
    image_path: /assets/img/posts/2023/05/01/workstarrt/05/meetingwithengineer/img3.jpg
  - url: /assets/img/posts/2023/05/01/workstarrt/05/meetingwithengineer/img4.jpg
    image_path: /assets/img/posts/2023/05/01/workstarrt/05/meetingwithengineer/img4.jpg
  - url: /assets/img/posts/2023/05/01/workstarrt/05/meetingwithengineer/img5.jpg
    image_path: /assets/img/posts/2023/05/01/workstarrt/05/meetingwithengineer/img5.jpg
  - url: /assets/img/posts/2023/05/01/workstarrt/05/meetingwithengineer/img6.jpg
    image_path: /assets/img/posts/2023/05/01/workstarrt/05/meetingwithengineer/img6.jpg
  
  
  
---

இன்று மாலை (05/05/2023) கீழ்பவானி வடி நிலக்கோட்டசெயற்பொறியாளர் திரு கண்ணன் அவர்களுடன் நடைபெற்ற பேச்சு வார்த்தை குறித்து ........

செயற்பொறியாளர் திரு கண்ணன் அவர்கள் போராட்டக் குழுவினருடன் பேச வேண்டும் என்று அழைப்பு விடுத்து இருந்தார்.
 அதனை ஏற்று திரு எஸ் பெரியசாமி திரு இரா .ஈஸ்வரமூர்த்தி
 திரு ஏ இராமசாமி ஆகியோர் தலைமையில் பல்வேறு சபைகளின் பிரதிநிதிகளும் ஆயக்கட்டு நில உரிமையாளர் சங்க பொறுப்பாளர்களும் 30 பேர் கலந்து கொண்டோம்.
 இந்தக் கூட்டத்தில்,
 முதலில் செயற்பொறியாளர் அவர்கள் சென்னையில்03/05/2023 அன்று மாண்புமிகு தமிழக முதல்வர் அவர்கள் தலைமையிலான கூட்டம் பற்றியும் அதில் எடுக்கப்பட்ட முடிவுகள் குறித்தும் தெரிவித்தார்கள்.
 அத்தோடு முதல்வர் அவர்களின் கூட்டத்திற்கு தயாரிக்கப்பட்டு முதல்வருக்கும் காட்டப்பட்ட மின்னணு காட்சிப் படங்களை திரையிட்டு நடைபெறப் போகும் வேலைகள் குறித்து தெளிவாக விளக்கினார் .
இந்தக் காட்சி படங்களில் உள்ள வாய்க்காலின் சிதிலமடைந்த பகுதிகளை பார்த்த முதல்வர் அவர்கள் இந்தக் கால்வாய் இவ்வளவு மோசமாக இருப்பது இந்த காணொளி மூலம் மிகத் தெளிவாகத் தெரிகிறது என்று தெரிவித்திருக்கின்றார்.
பொறுப்பாளர்கள் அனைவரும் வேலைகள் குறித்து விபரமாக கேட்டறிந்தனர் .
இறுதியில் தற்போது பக்க சுவர் அமைப்பதற்கு திட்டமிட்டுள்ள அளவு பற்றியும் திட்டமிட்டுள்ள தோராயமான இடங்கள் குறித்தும் உள்ளஅறிக்கையை அளித்தார். .இதற்கு முன்பு அளிக்கப்பட்ட அறிக்கைகளுக்கும் இதற்கான ஒப்பீட்டில் கள ஆய்வில் மிகத் தேவை எனக் கருதப்படும் இடங்களில் சில மாற்றங்கள் செய்ய வேண்டி இருப்பதாகவும் அதற்கு ஒப்புதல் அளிக்கும்படியும் கேட்டுக் கொண்டார்.
 மேலும் உயர் நீதிமன்றத் தீர்ப்பில் குறிப்பிட்டுள்ள  130 கி.மீ நீளம் ஸ்லேப்லைனிங் செய்யப்படுவதற்கு திட்டமிட்டுள்ள தூரத்திற்குமாற்றாக பக்கச்சுவர் அமைப்பதற்கு வழக்கை தொகுத்துள்ள துணைத் தலைவர் இராமசாமி மற்றும் பொருளாளர் வேலுமணி அவர்களின் ஒப்புதலை அளிக்க வேண்டும் என்றும் கேட்டுக்கொண்டார்.

துணைத் தலைவர் இராமசாமி அவர்களும்  செயலாளர் ஈஸ்வரமூர்த்தி அவர்களும் தலைமையேற்று நடத்த உள்ள காலவரையற்ற உண்ணா நிலை போராட்டத்தை கைவிடு மாறும்,
 முன் வைக்கும் கோரிக்கைகளை பரிசீலித்து ஏற்றுக் கொள்வதாகவும் தெரிவித்தார்.

 போராட்டக் குழுவின் சார்பாக தெரிவிக்கப்பட்ட கருத்துக்கள்.....

 நடைபெற்று வந்த வேலைகளில் தீர்ப்பை பெற்றவர்களை அரசு தரப்பு புறக்கணித்து வருவது வருத்தம் அளிக்கிறது எனத்தெரிவித்தோம்.
 
மேலும்கடந்த ஆண்டு ஈரோடு மாவட்ட ஆட்சியர் அலுவலகத்தில் மாண்புமிகு அமைச்சர் முத்துசாமி அவர்கள் தலைமையில் நடைபெற்ற கூட்டத்தில் நாங்கள் ஒப்புக்கொண்ட அளவை தற்போதும் ஒப்புக் கொள்வதாகவும்
 இதுகுறித்து அதிகாரபூர்வ அறிக்கையை நீர்வளத் துறை வழங்க வேண்டும் என்றும் கேட்டுக்கொண்டோம்.
 அவ்வாறு வழங்கப்படும் போது அதனை எங்களுக்காக வாதாடிய மூத்த வழக்கறிஞர்களுடன் கலந்து பேசி நாங்கள் எங்கள் கருத்தை தெரிவிப்பதாக தெரிவித்தோம்.

 இதற்குப் பதில் அளித்த செயற்பொறியாளர் அவர்கள் தலைமைப் பொறியாளர் அவர்களிடம் கலந்து பேசி விரைவில் முறையான அறிக்கையினை கொடுக்க தாம் ஏற்பாடு செய்வதாகவும் உடனடியான முடிவினை எடுப்பதற்கு மாண்புமிகு அமைச்சர் மாவட்ட ஆட்சித் தலைவரும் அறிவுறுத்தியுள்ளதாகவும் தெரிவித்தார்கள்.
 நீர்வளத்துறை வழங்கும் அறிக்கையை பெற்றபின் போராட்டக் குழுவோடு கலந்து பேசி எங்கள் போராட்டம் குறித்த முடிவினை இறுதி செய்வோம்.
 அதுவரை போராட்டத்திற்கான ஆயத்தப் பணிகளை முழு வீச்சோடு செய்து வருவோம்என்று தெரிவித்துள்ளோம்.

ஒருங்கிணைப்பு குழுவிற்காக
கி.வே.பொன்னையன்
05/05/2023



{% include gallery id="gallery" layout="half" caption="புகைப்படங்கள்" %}
